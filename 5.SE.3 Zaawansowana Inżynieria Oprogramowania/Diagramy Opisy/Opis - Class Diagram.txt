Diagram klas przedstawia połączenia między klasami występującymi w systemie na poziomie oprogramowania. Diagram został utworzony na bazie zmodyfikowanego wzorca projektowego "Metoda wytwórcza", ze względu na to, że w klasycznej wersji tego wzorca klasa nadrzędna, posiadająca klasy podrzędne posiada w systemie jedną klasę kreatora obiektu będącą klasą nadrzędną dla klas kreatorów obiektów klas podrzędnych. Podana nadrzędna klasa kreatora posiada zależność w postaci interfejsu klasy nadrzędnej, który jest implementowany przez obiekty klas podrzędnych. W przypadku tego diagramu, interfejs nadrzędny "KontaUzytkownikow" jest implementowany przez nadrzędną klasę abstrakcyjną "Uzytkownik", która zawiera pola i metody wspólne dla użytkowników klasy "CzlonekKlubu" i "Pracownik", w których ten interfejs zostanie zaimplementowany. Ze względu na rozmiar tego diagramu, część metod celowo nie została na nim umieszczona, przede wszystkim metody typu "Set" i "Get".